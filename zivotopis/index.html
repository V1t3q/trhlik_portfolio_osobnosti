<!DOCTYPE html>
<html lang="en">
<head>
    <meta charset="UTF-8">
    <title>Leslie Nielsen/Životopis</title>
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <link rel="stylesheet" href="../styles.css">
    <link rel="stylesheet" href="zivot_styles.css">
<!--    <link rel="stylesheet" href="../uspechy/uspechy_styles.css">-->
<!--    <link rel="stylesheet" href="../citaty%20a%20zajimavosti/cit_zaj_styles.css">-->
</head>
<body>
<header>
    <nav class="main_menu">
        <ul class="main_nav_links">
            <li class="nav_link"><a href="../index.html">Úvod</a></li>
            <li class="nav_link"><a href="index.html">Životopis</a></li>
            <li class="nav_link"><a href="../uspechy/index.html">Úspěchy</a></li>
            <li class="nav_link"><a href="../citaty%20a%20zajimavosti/index.html">Citáty a Zajímavosti</a></li>

        </ul>
    </nav>
</header>

<main>
    <h1 class="h1_Lesley">Leslie Nielsen</h1>
    <h2 class="h2_Lesley2">Životopis</h2>
    <div class="Cv">
        <p>Kanadský herec Leslie William Nielsen se narodil 11. února 1926 ve městě Regina rodičům, jejichž kořeny sahají do Walesu či Dánska. Ve věku 17 let se pokusil utéct před agresivním otcem do armády a narukoval do Královského kanadského letectva, a to i přesto, že byl částečně hluchý a potřeboval naslouchátka. Válka za necelé dva roky skončila, Leslie svůj výcvik nedokončil a vystudoval Academy of Radio Arts v Torontu. Poté získal stipendium a přesunul se do USA, kde se učil herectví a tanec na newyorské divadelní škole Neighborhood Playhouse.</p>
        <p>Uměleckou dráhu začínal jako rozhlasový hlasatel a diskžokej. Hrál také na menších divadelních scénách. První zkušenosti sbíral na počátku 50. let kde například účinkoval v jako seriálech Studio One (1948-51), Suspense (1949-54, Napětí), The Web (1950-54, Pavučina), Danger (1950-55, Nebezpečí), Tales of Tomorrow (1951-53, Příběhy zítřka), Love Story (1954), Swamp Fox (1959-60, Liška z močálu), The New Breed (1961-62, Nové plémě), Channing (1963-64), Peyton Place (1964-69, Peytonův Hrádek), The Law Enforcers (1969-7O, Prosazovatelé zákona), Bracken's World (1969-71, Brackenův svět), Night Gallery (1971-73, Noční galerie), Shaping Up (1984, Dostat se do formy).</p>
        <p>I když ve filmu hrál větší role (většinou seriózních kultivovaných gentlemanů) už od poloviny 50. let, nevybočil z řady průměrných, málo výrazných herců. Z jeho tehdejších rolí vyniká mj. postava bohatého pilota Petera Brenta, jemuž havárie letadla dopomůže k milostnému sblížení s venkovskou dívkou (Debbie Reynoldsová), v romantické komedii Tammy a svobodný mládenec (r. J. Pevney).</p>
        <p>Zlom v jeho kariéře nastal v 80. letech, kdy se seznámil s režiséry a scenáristy Jimem Abrahamsem a bratry Davidem a Jerrym Zuckerovými, kteří z něho učinili komickou hvězdu v postavách potrhlých bělovlasých chlapíků. Nejprve mu svěřili menší roli doktora Rumacka, jednoho ze zdravých pasažérů letadla, v parodii na katastrofické filmy Připoutejte se, prosím! Popularitu mu přinesla teprve úloha nebezpečně nešikovného poručíka Franka Drebina, kterého ztělesnil v TV seriálu Police Squad! (1982, Policejní oddíl) a v úspěšné film. sérii parodických komedií Bláznivá střela.</p>
        <p>V 90. letech uplatnil svůj smysl pro poněkud drastickou komiku s kamennou tváří ve veselohrách šitých mu přímo na tělo (Drákuloviny, Agent WC 40, Pan Magor, Utopenec na útěku). V podobném duchu natočil rovněž sérii videokazet, v nichž udílí rekreačním hráčům užitečné rady, jak hrát golf. Za své komediální umění byl vyznamenán Cenou Jacka Bennyho (1995), udílenou Kalifornskou univerzitou (UCLA).</p>
        <p>V roce 1979 podnikl turné s vlastní one man show nazvanou Darrow. Je autorem knih The Naked Truth (1993, Holá pravda) a Leslie Nielsen's Stupid Little Golf Book (1995). Z prvního manželství s Monicou Boyarovou (1950-56) má dcery Mauru a Theu. Jeho bratr Eric se stal úspěšným politikem a byl místopředsedou kanadské vlády.</p>
        <p>Na konci roku 2010 byl převezen do nemocnice, kde zemřel ve věku 84 let na komplikace při zápalu plic.</p>
    </div>
</main>
</body>
</html>